- 38 -

heroumque 'fortia facta statuit, sed in celebrando
flore juvenum, gaudiis vitae, summo desiderii cul-
mine et quae relicua momento temporis in animis
hominum excitantur, sibi placuisse ait, unde p. 234.
non poterat non ita decernere, ut Ibyciae poesis
affectionem a Dorica gravitate aliquantum degene-
rasse arbitraretur.

Ut corroboremus ea, quae diximus, inquira-
mus necesse est in nexum illum Stesichorum inter
et Ibycum, Si statum literarum et artium, qualis
in vetustiore Graecia fuerit, consideramus, in iis-
dem regionibus eandem condicionem et literarum
et artium fuisse elucet. Quae res quas caussas
habuerit, non potest esse obscurum. A sedibus
distinguuntur poetae epici, quorum alii Homerico-
rum carminum indolem secuti in Asia minore et
in insulis Ioniis florebant; in ipsa se fere Graecia
continebant ii, quos a capite hujus tanquam scho-
lae Hesiodios vocant, v. praeter alios Goettling. praef.
Hesiod. p. XII sqq. Idemque in poetis lyricis li-
cet observare, velut in Alcaeo et Sapphone Lesbiis,
Simonide et Bacchylide Ceis. Quod quam late pa-
teat, non minimum argumentum est, quod horum
poetarum, quos altero loco posui, sententias sae-
pius cum doctrina Prodici Cei, insula oh legum
probitatem et sanctitatem morum maxime conspi-
cua, conspirare, vel paucae hae horum triumvi-
rorum reliquiae edocent, ν. Welcker⁴ de Prod. in
Mus. Rhen. 1832, I. p. 21. Idem videmus in Ste-


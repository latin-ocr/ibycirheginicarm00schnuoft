.-. Xl ,-

quam cantica chororum honori heroum destinata.
Eodem tempore cum Bacchus, scilicet Chthonius
itte deus, qui vere renascente ex inferis evadit,
dithyrambis celebraretur, atque omnino Chthonio-
rum deorum religio cum heroicis sacris olim con-
iunctissima esset: intelligitur sortasse, qui lieri po-
tuerit, ut antiquorum melopoeorum «ήρωϊκας ὑπο-
θέσεις quidam dithyrambis annumerarent, de
qua re tu dixisti p. 57.‚ atque etiam Simonidis
dithyrambo cuidam nomen esset Memnoni, de qua
re Dissenius noster ad Pindari fragm. p. 624.
disputavit. Hinc etiam lumen aliquod adhiberi pot-
erit tragicis Sicyoniorum carminibus ad Adrastum
a Baccho translatis, et ipsi Atheniensium tragoe-
diae iam multis ante Aeschylum annis ad heroicas
personas deflectenti. Denique etiam Phrygiam har-
moniam dithyrambis potissimum dicatam, sed a
Stesichoro ad Oresteam suam adhibitam, ab hac
quaestione non esse alienam statuemus.

Haec de caussis heroicorum argumentorum
publicis choris (Χαρίτων δαμώματα dicit Stesicho-
rus) horum poetarum arte celebratorum. Ad haec
si quaeratur, quonam modo ea argumenta Ibycus
tractaverit, propter penuriam rerum ad iudicium
serendum necessariarum obmutescemus, nisi quod
ad Stesichori exemplar ea carmina ab Ibyco facta

esse, respondere nobis in proclivi est. Atque ad


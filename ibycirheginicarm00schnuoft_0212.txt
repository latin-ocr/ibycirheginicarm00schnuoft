— 182 —

gionibus haec lavacra Herculis in usum aperta di-
cerentur, non mirum est diversis idbeneficium
Diis tribui. Ita Minervae loco Vulcanus auctor
apud Ibycum perhibebatur ex hominum suorum
persuasione opinor, quum is tractus Italiae inferio-
ris et terrarum motibus frequenter concuteretur et
subterraneis ignibus abundaret, quibuscum con-
juncti erant fontes θερμῶν ὑδάτων. Recte igitur
et simpliciter poeta Rheginus neque confudit alter-
uter vel Ibycus vel Pisander rem atque detorsit,
ut visum Lucae de Minerv. cogn. γλαυκῶπ. p. 18.
Nam Minervam Pisander ideo hoc munere gratifi-
catam esse Herculi scripsit, quoniam ea ubique
Herculi fautrix atque praesidium affuit. Nam id
ego potius caussae dixerim esse, qnam quod pla-
cuit Welckero Trilog. Aesch. p. 279. ideo va-
riasse poetas, quia utriusque numinis natura atque
indoles simillima fuerit. At ea similitudo posita
in eo, quod Minerva divino, terrestri et subter-
raneo igni Vulcanus praesidebat. Nymphis au-
tem quod ab aliis id* negotii assignatur, eae quasi
ministrae voluntatis divinae sunt, v. Diod. V, 3.
Qui plura velit adeat &Valch de deo Melitenss.
p. LI.

Quod vero ad Herculem communi religione
haec lavacra reserebantur, et crant qui ipsum sibi
aperuisse testarentur, v. Phot. s. v. , ejus rei ra-
tionem alii expediunt aliter. Velut Buttm. Mythol. I,
p. 259. ad Herculem medicum pertinuisse statuit.


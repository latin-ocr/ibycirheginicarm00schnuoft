— 153 --

navigationes mirabilia quaeque aperuerunt, v. Ges-
ner. de navigatt. extra column. Herc. post Orphica
Hermanni p. 642. Neque magis nomen sedis istius
fixum atque certum e1·at; ita qui ap. Homer. in Ely-
sium perventurus fertur Menelaus, Eurip. Helen.
1676. fatale canit esse, ut in insulis habitet bea-
torum. Ibycus autem quum sententiam suam ab
Arctini aliorumque fabulis segregavit, non tam re
discrepare censendus est quam appellatione. Non
dubitandum enim est, quin de Leuca beata insula
cogitaverit poeta, qui Medeam, Tauricam deam,
sociaverit Achilli: convenientior autem lyricae ma-
gnificentiae Elysii, quam tenella insulae Scythicae
memoria. In medio positum autem exornandi fuit
studium, siquidem teste Plin. Hist. Nat. IV, 13, 26.
n eadem Leuce et Macaron dicta est‚« quem in-
juria vellicat Koehler. l. c. p. 37. Ita Pindarus
quum altero loco in insulis beatorum collocasset
Achillem, in Leuca posuit altero qui est Nem.
IV, 49. Qua ratiocinatione simul hoc lucramur,
ut convellamus Koehleri sententiam, qui l. l. p. 7.
antiquissimam eam fuisse traditionem censet, quae
insulas beatorum Elysiumve habitaculum Achilli
ascribit: salso.

Ibycum imitatur Apoll. Rh. IV, 814. Primus
autem Rheginus Medeam uxorem ei assignavit, se-
ctatores nactus praeter Simonidem Apollonium l. e.‚
Lycophronem Cass. 174, 798. ibique Tzetzam, de-
nique auctorem aenigmatis in Anth. Pal. XIV. 27.


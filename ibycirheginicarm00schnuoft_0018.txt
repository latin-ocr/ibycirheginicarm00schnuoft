-- Xll —-

(epicum Stesichori carminum colorem etiam Ibycum
prope accessisse, unum est quod suadeat: quod ’
in tam paucis istis horum poematum particulis duae
supersunt, quae sermonum inter heroas directa ora-
tione propositorum indicia continent. Alterum eo-
rum indiciorum est casus ille vocandi, quem iure
mihi restituisse videris: Ὀνομακλυτὸς ὒρφη (fragm.
XXII.); alterum Herculis de rebus a se gestis dicta:
Τέκνα Μολιόνας κτάνον et cett. (fragm. XXVII.)
Tales autem sermones etiam apud Pindarum non-
nisi ubi longiores narrationes e fabulis repetuntur,
locum habent3 Aeolenses lyrici ubi fabulas carmi-
nibus suis admiscuere, vix tamen id genus oratio-
nis usurpasse videnlur,

Ad alterum genus poeseos Ibyceae, “ amato-
ria carmina, cum accedo, hinc incipiam, in
quo maxima est utriusque generis affinitas, ab ar-
gumentis ex fabulis Graecorum petitis et in usum
eroticae Musae conversis. Nam deorum heroum-
que exemplis non solum a Pindaro victorum robur
et felicitatem, sed etiam ab Ibyco amantium affe-
ctus vicemque illustrata esse, tum alia ostendunt,
tum quae de carmine illo in Gorgiam nobis in-
notuerunt. Quo de carmine cum iam illo tempore,
quo sermones de his rebus tecum conferebam, sen-
tentiam meam a tua nonnihil discedentem tibi ape-

ruissem: tu consulto videris meam mihi Spartam


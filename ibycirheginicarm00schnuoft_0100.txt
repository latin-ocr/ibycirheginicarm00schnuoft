- 70-

nonnullas verborum formas ita decurtavit poeta at·
que contraxit, ut mos fert vulgi. Quo referimus
ἄτερπνος pro ἀτέρυπνος positum, διέφρασαι pro
διέφθαρσαι, ἥλσατο pro ἠλάσατο, Κυάρης pro
Κυαξάρης. Quorum si unum legeremus, locus du-
bitationi relinqueretur; nunc si quis fidei diffideret
Grammaticorum, incautius ageret. Graeci Itali et
Siculi liberius in his rebus versabantur. ——- Com-
prehensio verborum poetae, quantum non tam certo
affirmare, quam divinare licet, gradum fecit a con-
cisis antiquiorum poetarum lyricorum membris ad
Pindari, Simonidis aliorumque istius aevi poetarum
magnificentiam et ambitum sermonis, ratione rhyth-
morum vel flagitatum, cfr. Bernhardy. Synt. p. 450.
In carminibus amatoriis cum ipso flumine verbo-
rum torrenti simili sequebantur ampliores verbo-
rum complexus, v. frgm. I. II. Oratio poetae cre-
bris comparationibus illuminata aliisque virtutibus
distincta.

In dispescendis carminibus Ibyci, quae septem
libris inclusa testibus Suida atque Eudocia mature
abolita videntur, utrum argumenta spectata fuerint,
an metrorum habita ratio, ut in Sapphone factum
fuit, ignoratur. Sed alterum illud vero videtur si-
milius. Priores igitur libri amatorias ποιήσεις, car-
mina heroico-lyrica complexi videntur posteriores.
Frgm. XXVI ex primo excerptum perhibetur: quae
memoria si ad carmen aliquod amatorium pertinuit,
Α confirmata nostra conjectura est. Fieri enim potest,

